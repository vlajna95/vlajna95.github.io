title: Nemački - Predlozi za mesto sa dativom
tags: nemački, A1, predlozi, predlozi za mesto, dativ, padeži
date: 2021-01-30 11:27
summary: Nemački predlozi za mesto sa dativom
description: Nemački predlozi za mesto sa dativom
lang: sr


[TOC]

-----

{% import "macros.html" as macros %}


## Uvodna objašnjenja 

Predlozi za mesto u nemačkom jeziku, _lokale Präpositionen_, koriste se kada želimo da objasnimo odnose u okviru nekog mesta, prostora ili pravca. 

Kada želimo da dobijemo odgovore na pitanja: 

1. wo - gde 
2. wohin - kuda 
3. woher - odakle 

da bismo pravilno odgovorili moramo znati predloge za mesto. 

Pošto se trenutno bavimo nivoom A1, obradićemo samo prvu stavku. 


## Wo? Lokale Präpositionen mit Dativ 

Kako je već pomenuto, predlozi za mesto u nemačkom jeziku (lokale Präpositionen) obuhvataju grupu predloga koji su važni za određivanje mesta, prostora ili pravca. 

### Lista predloga 

Za odgovor na pitanje wo? (gde), odnosno za opisivanje mesta gde se nešto nalazi, potrebni su nam sledeći predlozi: 

- neben - pored, kod 
- auf - na (horizontalna površina, sto) 
- an - na (vertikalna površina, zid) / uz / pri 
- vor - pred / ispred 
- hinter - iza 
- zwischen - između 
- über - iznad 
- unter - ispod 
- in - u 

### Primer sa članovima 

Dakle, kada želimo da saznamo gde se nešto nalazi (**važno: mirovanje, nema kretanja**), u nemačkom jeziku koristimo predloge za mesto + dativ. 

| Nominativ | Predlog | Dativ (odr. član) | Dativ (neodr. član) |
| --- | --- | --- | --- |
| der/ein Baum | neben | dem Baum | einem Baum |
| die/eine Post | neben | der Post | einer Post |
| das/ein Haus | neben | dem Haus | einem Haus |
| die/- Häuser | neben | den Häusern | - Häusern |


## Napomene 

Treba obratiti pažnju na sledeće: 

1. Nikako se ne sme zaboraviti nastavak -n u množini imenica. 
2. Postoje i neki neobični oblici. Konkretno, dolazi do sažimanja nekih predloga sa oblicima člana u dativu muškog i srednjeg roda: 
  - in dem = im 
  - an dem = am 
  - bei dem = beim 

Glagoli koji se obično koriste uz ove predloge su: 

- liegen 
- stehen 
- sitzen 
- hängen 
- stecken