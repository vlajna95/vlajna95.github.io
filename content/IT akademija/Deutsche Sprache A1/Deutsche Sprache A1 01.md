title: 1.1. Alfabet i prve reči – Alphabet und erste Wörter
date: 2022-01-05 15:20
tags: nemački, A1, alfabet, samoglasnici, suglasnici
summary: Alfabet i prve reči – Alphabet und erste Wörter
description: {summary}
series: Deutsche Sprache A1
lang: sr


[TOC]

-----

{% import "macros.html" as macros %}


Prvu nastavnu jedinicu početnog kursa nemačkog jezika ćemo posvetiti izučavanju nemačke abecede i pravila čitanja. 

Nemačka abeceda ima 26 slova. 

{{ macros.image("/images/DeutscheSpracheA1/1.1.jfif", "Slika 1.1. Das Alphabet") }}


## Samoglasnici 

Pored samoglasnika a, e, i, o, u, y, postoje i pomućeni, odnosno preglašeni samoglasnici ä, ö, ü. 

Samoglasnici mogu biti dugi i kratki. Dugi su u slučajevima kada samoglasnik stoji na kraju sloga, a iza njega stoji samo jedan suglasnik koji pripada sledećem slogu, na primer Na-me. 

Primeri: 

- Blu-me [blu:me] – cvet 
- I-gel [i:gel] – jež 
- Li-ter [li:ta] – litar 
- a-ber [a:ba] – ali 
- Ta-g [ta:k] – dan 
- O-fen [o:fen] – rerna 
- Ho-f [ho:f] – dvorište 
- U-fer [u:fa] – obala 
- du [du:] – ti 
- Ö-l [oe:l] – ulje 
- Schü-ler [∫ue:la] – učenik 
- frü-h [frue:] – rano 

{{ macros.image("/images/DeutscheSpracheA1/1.2.jpg", "Slika 1.2. Der Igel") }}

Samoglasnici su dugi i u slučajevima kada h koje se ne čita stoji iza samoglasnika, ili ako je samoglasnik udvojen. 

Primeri: 

- Bahn [ba:n] – železnica 
- sehr [ze:a] – veoma 
- ihn [i:n] – njega 
- Saal [za:l] – sala 
- Meer [me:a] – more 
- Boot [bo:t] – čamac 

{{ macros.image("/images/DeutscheSpracheA1/1.3.jpg", "Slika 1.3. Das Boot") }}

Samoglasnik je takođe dug ako stoji ispred (oštrog es) –ß, ili ako stoji ispred –e. 

Primeri: 

- Straße [∫tra:se] – ulica 
- Größe [groe:se] – veličina 
- sie [zi:] – ona 
- viel [fi:l] – mnogo 
- spielen [∫pi:len] – igrati, svirati 

Samoglasnici su kratki kada stoje ispred udvojenog suglasnika ili grupe suglasnika. 

Primeri: 

- Puppe [pupe] – lutka 
- Ende [ende] – kraj 
- alle [ale] – svi 
- oft [oft] – često 
- kommen [komen] – doći 
- und [unt] – i 
- dumm [dum] – glup 
- öffnen [oefnen] – otvoriti 


## Suglasnici 

Suglasnici koji se pišu udvojeno, izgovaraju se kao jedan glas. 

Primeri: 

- Flagge [flage] – zastava 
- essen [esen] – jesti 

{{ macros.image("/images/DeutscheSpracheA1/1.4.jpg", "Slika 1.4. Die Flagge") }}

Suglasnici b, d, g se izgovaraju manje zvučno na početku i u sredini reči, a ako se nađu na kraju reči, izgovaraju se kao p, t, k. Kod prideva ili brojeva koji se završavaju na –ig izgovor je –ih. 

Primeri: 

- bitte [bite] – molim, izvolite 
- danke [danke] – hvala 
- Krabbe [krabe] – rak 
- Korb [korp] – korpa 
- Land [lant] – zemlja, selo 
- Tag [ta:k] – dan 
- richtig [rihtih] – tačno 

Suglasnik H se izgovara na početku reči, ali se ne izgovara u sredini ispred suglasnika l, m, n, r, kao ni ispred ili iza samoglasnika. 

Primeri: 

- Haus [haus] – kuća 
- Hund [hunt] – pas 
- gehen [ge:en] – ići 
- nehmen [ne:men] – uzeti 
- fehlen [fe:len] – nedostajati 

*Napomena: 
Sve imenice u nemačkom jeziku pišu se velikim slovom.* 

Suglasnik S čitamo na tri načina, u zavisnosti od toga ispred kojeg samoglasnika, odnosno suglasnika se nalazi. 

Primeri 

Kao s se čita na kraju reči: 
- das Haus [das Haus] 

Kao z ako se nalazi na početku reči ispred samoglasnika, ili u sredini reči između dva samoglasnika: 

- Sonne [zone] – sunce 
- Reise [raize] – putovanje 

Kao sch ako se nalazi ispred suglasnika t ili p: 

- Stein [∫tain] – kamen 
- Sprache [∫pra:he] – jezik 

Kombinacija slova sch je š: 
- Schule [∫u:le] – škola 

Suglasnik V čitamo kao f, dok suglasnik W čitamo kao v. 

Primeri: 

- Volk [folk] – narod 
- Wagen [va:gen] – vozilo 

Suglasnik Z čitamo kao c. 

Primeri: 

- Zimmer [cima] – soba 
- Zirkus [cirkus] – cirkus
