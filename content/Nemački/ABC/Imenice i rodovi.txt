Imenice i rodovi u nemačkom jeziku 

Ne volim nemački, nemački je težak jezik u odnosu na engleski – to bi bili neki uobičajeni komentari kod učenja nemačkog jezika. Ništa novo! 
Kako nas na to podseća g. Peter Heinrich na svom odličnom sajtu easyDaF.de još je svojevremeno Mark Tven pisao o tome, kako je nemački grozan jezik sa svim tim svojim gramatičkim rodovima, podelama i ostalim komplikacijama. 
Za razliku od Tvena, mi baš ne bi imali pravo da se puno bunimo, pošto je u našem, srpskom jeziku, gramatika mnogo, mnoogo teža. 
Da pustimo sad to, da vidimo neke savete za lakše učenje rodova u nemačkom jeziku. 
Na pomenutom sajtu postoje saveti, kako sebi olakšati učenje gramatičkih rodova imenica u nemačkom jeziku. 
1. Die Verteilung der Artikel macht keinen Sinn – es gibt also kein System! Das stimmt leider!
2. Wer deutsche Artikel lernen will, braucht ein Super-Gedächtnis (“wie ein Terminkalender”). Auch das stimmt! Und hier lernen Sie, dass Sie dieses Super-Gedächtnis bereits haben; Sie brauchen nur noch die richtige Technik!
ili, ukratko:
1. Podela na rodove nema nikakvog smisla! To je tačno!
2. Ko želi da nauči gramatičke rodove u nemačkom jeziku, potrebna mu je neka vrsta super pamćenja!
Nije sve baš tako strašno ( u suštini ista stvar je kada stranci uče naš jezik).
Doduše, Englezi imaju pravo da se ljute, kod njih nije takva situacija.
Prvo i osnovno pravilo je:
Rod je sastavni deo reči, dakle učiti novu reč, bez istovremenog učenja njenog roda, nema nikakvog smisla, kada je nemački jezik u pitanju.

Postoje naravno tri roda:
der – muški
die – ženski
das – srednji
Prečice za učenje:
Pročitaj: Kako se grade i prepoznaju imenice muškog roda u nemačkom jeziku
der – muški rod
Ako se imenica završava na:
– ig
– ling
– or
-(i)smus
onda je muškog roda.
Da bi to lakše zapamtili, pravimo kvazi-reč, koja glasi
der Ig-ling-or-(i)smus
"rodovi u nemačkom jeziku"
die – ženski rod
Pročitaj: Kako se grade i prepoznaju imenice ženskog roda u nemačkom jeziku
Ako se imenica završava na:
– heit
– ung
– keit
– ei
– shaft
– tion
– (i)tät
– ik
onda je ženskog roda -die, a kvazi reč je
Heit-ung-keit-ei-schaft-tion-(i)tät-ik.
das – srednji rod
Pročitaj: Kako se grade i prepoznaju imenice srednjeg roda u nemačkom jeziku
Ako se imenica završava na:
– tum
– chen
– ma
– ment
– um
– lein
onda je srednjeg roda -das a kvazi reč je:
das Tum-chen-ma-ment-um-lein
Naravno, postoje imenice koje se ne završavaju ni na jedan od ponuđenih nastavaka.
Dakle, vraćamo se na prvo i osnovno pravilo, kada je učenje nemačkog jezika u pitanju, a to je da je rod sastavni deo reči i kao takva se reč mora naučiti. Ova podela je samo pomoćno sredstvo, pomaže da prepoznamo rod, kod velikog broja reči. Ako se ispišu ove kvazi-reči, kao memorijska kartica, vrlo brzo se pamte.