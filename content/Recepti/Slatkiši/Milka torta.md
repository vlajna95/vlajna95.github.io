title: Milka torta bez pečenja
date: 2021-06-05 16:11
tags: torte, čokolada
summary: Kremasta, a puna čokolade, Milka torta je čista fantazija. Super izgleda kada se posluži, zbog kombinacije bele i crne čokolade, a najbolje od svega je što se priprema bez pečenja.
description: {summary}
featured_image: /images/Recepti/Slatkiši/Milka torta.jpg
lang: sr


[TOC]

-----

{% import "macros.html" as macros %}


Milka torta ne samo da je ukusna već će biti gotova za pola sata. Toliko će vam biti potrebno da napravite ovo čokoladno savršenstvo. 

{{ macros.image("/images/Recepti/Slatkiši/Milka torta.jpg", "Milka torta") }}


## Sastojci 

- litar mleka 
- 3 pudinga od vanile 
- 300g mlečne Milka čokolade 
- 100g bele Milka čokolade 
- 10 kašika šećera 
- 500ml slatke pavlake 
- oko 200g Plazma keksa 


## Priprema 

U 200ml mleka razmutite šećer i pudinge. Ostatak sipajte u posudu srednje veličine, pa na srednjoj temperaturi pričekajte da prokuva. Dodajte razmućene pudinge i šećer, i nakon toga mešajte dok ne dobijete puding smesu. 

Podelite smesu na dva jednaka dela i u jedan stavite mlečnu, a u drugi belu čokoladu. Mešajte dok se čokolada ne istopi. Nakon toga smese ostavite da se ohlade. 

Umutite slatku pavlaku, pa 1/4 stavite u beli krem i 1/4 u tamni krem. U okrugli kalup stavite foliju na dno i sa strane, pa izlijte belu smesu i deo tamne smese. 

Smese blago izmešajte, kako bi se formirale crno-bele šare. Preko stavite ostatak slatke pavlake (polovinu koja je ostala), pa ostatak tamnog krema. Sve radite lagano i pažljivo. 

Na kraju poređajte Plazma keks namočen u mleko. Preko zalepite još jedan komad samolepljive folije i stavite u zamrzivač na par sati. Izvadite tortu, skinite zadnji sloj folije i stavite okruglu tacnu na tortu (bolje je da bude malo veća od kalupa) i okrenite. Milka torta bez pečenja može se dekorisati po želji. 

Izvor: [Milka torta bez pečenja (noizz.rs)](https://noizz.rs/noizz-food/recept-milka-torta-bez-pecenja/t9vw1rx)
